36

Pers 135 sq.: Immo alium adlegavero,
Qui vendat, qui esse se peregrinum praedicet.
Ter. Andr. 381 sq.: dictum ac factum invenerit
Aliquam causam, quam obrem eiciat oppido.
Heaut. 108: Ego quod me in te sit facere dignum
invenero.

§a

Investiganti quae sit convenientia temporum iniis
enuntiatis quae reguntur infinitiviS‚ inter perfecti in-
finitivum et praesentis ac futuri est discernendum. Nam
cum infinitivum perfecti eadem quae ipsum perfectum
tempora plerumque quidem sequantur, praesentis et
futuri infinitivus modo praesentis modo praeteriti vim
habet. ,

Infinitivum enim praesentis eodem quo actio verbi
infinitivum regentis tempore aliquid fieri, infinitivum
futuri actioni verbi regentis aliam esse successuram
significare constat. Itaque utriusque infinitivi tempus
cum tempore verbi regentis artissime cohaeret eoque
definitur, qua ex re efficitur, ut cum huius verbi tempore
tempus enuntiati secundarii concordare necesse sit.

Quam legem apud Plautum et Terentium valere
exemplis confirmabo.

A, Atque primum quidem talia exempla afferam,
in quibus enuntiatum secundarium cum praesentis
infinitivo coniunctum sit

α. Α praesenti pendet infinitivus:
Pl. Asin. 149 sat ne id quidem me dignum esse
existumat ’
Quem adeat, quem conloquatur quoique irato
supplicet?
Mil. gl. 72: Videtur tempus esse, ut eamus ad forum.
Stich. 419 sq.: scio scire te
Quam multas tecum miserias mulcaverim.

