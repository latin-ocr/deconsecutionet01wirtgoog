28

contendit „quoniam expugnatio antecesserit actioni prae-
teritae occidendi“, vehementer errat, quia ut versibus
252—260 apparet, urbs expugnata est postquam rex
erat interfectus Atque ne quis menti Alcumenae alium
rerum gestarum ordinem obversari dicat: poeta Alcu-
menam verum accurate dicentem faciat necesse est,
quoniam ipsa eius scientia admirationem Amphitruonis
augeri vult. Itaque nihil aliud nisi duo illa facinora
sine ulla temporis distinctione memorat Alcumena. Cum
igitur Plautus plusquamperfecto eodem modo atque per-
fecto actionem tempore audiendi praeteritam significet,
eum vero sibi ipsum metricam difficultatem parasse ab·
surdum sit, per sermonem cotidianum licitum esse con-
cludo pro coniunctivo plusquamperfecti coniunctivum
perfecti ponere. Cuius rei tertium ex Plauto exemplum
afferam in ξ 9, Β β, Epid. 414.
Apud Terentium unus huc attinens locus invenitur
Andr. 967 sq.: More hominum evenit, ut quod sim¹)
nanctus mali
Prius rescisceres tu quam ego illut quod tibi evenit
boni,

 

In quorundam versuum tempore interpretando ad
Lorenzium et Brixium metri causa praesens pro imper-
fecto adhiberi dicentes me applico. Qua in ratione
maxime me movet, quod praesentis forma iambica vel
cretica in senariis locum tenet ultimi pedis.

Gist. Ι, 3, 20 (166) sq.: observavit servos,
Quo aut quas in aedis haec puellam deterat.
Mil. gl. 131 sq.: Dedi mercatori quoidam, qui ad illum
deferat,
Ut is huc veniret,

 

¹) Haec forma omnibus libris stabilitur, ut Flekeiseni coniectura
,‚sum‘· mihi non probetur. cfr. Rothe, p. 8.

